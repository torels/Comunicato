A seguito della latitanza che abbiamo portato avanti negli ultimi tempi constatiamo a malincuore l'impossibilità di sostenere una comunicazione serena e soddisfacente con l'attuale assemblea di gestione del CSOA. Abbiamo provato svariate volte a comunicare i disagi che vivamo nel rapportarci con un sistema gestionale che non ci piace. Riteniamo che, per via delle stesse dinamiche autoritarie che abbiamo denunciato, le nostre critiche e le nostre proposte siano state, nel corso dell'ultimo anno, sminuite, marginalizzate, non considerate.

-Crediamo in una gestione orizzontale, priva di poteri e di deleghe: meccanismi che non ci appartengono e che quotidianamente cerchiamo di contrastare nell'inevitabile riproposizione che ne facciamo. Crediamo che l'esercizio di autorità, nelle sue sfaccettature molteplici, sia da decostruire partendo da noi stessi, che non ne basti la negazione per evitarne la messa in atto. Per questo ci impegniamo nell'ascolto di ogni piccolo campanello di allarme e nella costruzione di strutture e rapporti interpersonali che escludano il più possibile, a priori, il dominio di un individuo su un altro.

-Ci auspichiamo una messa in discussione costante di sé e delle proprie pratiche, e per questo rifiutiamo il dogamatismo, ed accogliamo serenamente il dissenso costruttivo, nella convinzione ferma che le diversità ci arricchiscano. Crediamo nell'inclusività, come risorsa indispensabile alla libera circolazione di idee e saperi. Quando l'inclusività fallisce, mentre cerchiamo di capirne i motivi, sosteniamo la scalabitlià del proprio agire. Identifichiamo nell'impossibilità di riconoscere i propri limiti il seme della delega, e l'impossibilità di garantire a tutt* un agire libero.

-Promuoviamo il gioco e il divertimento come strumenti di contrasto all'autoritarismo, e crediamo siano l'unico modo di instaurare rapporti sereni che conducano a percorsi privi di vessazioni per chiunque.

-Sosteniamo il consenso come metodo per evitare che una voce prevalga sulle altre, e lo identifichiamo come condizione indispensabile ad un'interazione priva di abuso.

-Proponiamo in ogni nostra azione un rifiuto vigoroso dei capi e di pratiche che sfumino il confine fra autorità ed autorevolezza. Vogliamo, in questo posto, sperimentare dinamiche quanto più possibile diverse da ciò che troviamo fuori dagli spazi che occupiamo.

-Coltiviamo un amorevole sentimento di non-paternità del nostro operato, che è più grande di noi, con il quale vogliamo un rapporto che non includa l'attaccamento.


Ci rammarichiamo di non essere riuscit* a proporre in modo efficace una pratica di dialogo pacifica ed empatica all'interno di un'assemblea che più volte è stata tacciata di sordità e di aggressività -verbale e fisica- da varie realtà, in vari momenti. Di queste dismostrazioni di forza neghiamo la leggittimità, e l'esaltazione estetica che abbiamo tristemente testimoniato in più di un'occasione

Per via di questi rapporti, dai quali ci sentiamo oppress* più del necessario, più di quanto riteniamo desiderabile, la Ciclofficina Popolare Don Chisciotte si asterrà dalla partecipazione in un'assemblea in cui, al momento, non trova spazio. Con questo non intendiamo chiuderci ai confronti, che riteniamo indispensabili, ma vogliamo avvengano con delle modalità comunicative che non prevedano la prevaricazione delle altre persone, con un agire che sia rispettoso della volontà di tutti e che ne esiga il consenso. 

Le persone della Ciclofficina Popolare Don Chisciotte.
